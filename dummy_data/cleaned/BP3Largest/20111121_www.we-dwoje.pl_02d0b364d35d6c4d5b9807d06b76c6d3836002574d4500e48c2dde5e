<p>Horoskop tygodniowy 21 - 27 listopada 2011</p>
<p>Baran</p>
<p>Miłość: Rozważ ponownie swe zobowiązania, masz prawo zmienić zdanie, ale czy naprawdę tego chcesz? Ktoś może starać się sprowadzić Cię „ na manowce”. Zrób mały krok wstecz, wsłuchaj się w głos swego serca, będziesz wiedział, co masz zrobić.</p>
<p>Praca: Tydzień pod znakiem bezpiecznego biznesu. Pod warunkiem, że nie sięgniesz Baranie po przysłowiowego zatrutego muchomora, który znajdzie się niemal sam, w zasięgu ręki. Poszukaj lepiej prawdziwie dobrego rozwiązania, też będącego blisko, ale lekko zamaskowanego. W biznesie bowiem trochę - jak na grzybobraniu w lesie. Nie ta transakcja dobra, która kusi jak muchomor swą krasą - ale ta, która daje prawdziwe efekty!</p>
<p>Finanse: Podejdź realnie do wszelkich planowanych wydatków, nie uciekaj od rzeczywistości. Pamiętaj o wszelkich terminowych zobowiązaniach i ratach kredytów. Brak rozwagi przy zakupach tzw. okazjonalnych, „w dobrej cenie”, może spowodować poważne problemy ze sfinansowaniem bieżących potrzeb.</p>
<p>Zdrowie: Bóle stawów czy obrzęki nóg to nie tylko wynik zmęczenia, wybierz się na wizytę do reumatologa, by zapobiec być może niebezpiecznemu rozwojowi choroby.</p>
<p>Byk</p>
<p>Miłość: Sprawy zawodowe absorbują Cię ostatnio bez reszty. Znajdź trochę czasu, przynajmniej wieczory zarezerwuj wyłącznie dla domowników. Przysłowiowe „pół godziny dla rodziny” znakomicie wpłynie na Twoje samopoczucie. W uczuciach wykaz więcej kompromisu, między „kocham” albo „nienawidzę” jest jeszcze pełna gama słow i emocji.</p>
<p>Praca: Przed Bykami tydzień kreatywnych działań i zmian w dotychczasowym stylu życia zawodowego. Nowe idee i inspiracje wymagać będą jednak obiektywnej oceny sytuacji i zdystansowania się do własnych uprzedzeń dotyczących niektórych osób z Twojego otoczenia. Sam nie poradzisz sobie ze wszystkim. Wsłuchaj się w głos swojej mądrości, ona wyznaczy granice Twojej niezależności!</p>
<p>Finanse: Nie działaj pod wpływem impulsu, nie sprowadzaj wszystkiego do wartości materialnych. Dostosuj wydatki do możliwości, weź pod uwagę, spodziewany przypływ gotówki nie został potwierdzony i przesunie się w czasie.</p>
<p>Zdrowie: Masz problemy z zaparciami? Jogurt o ulubionym smaku, z błonnikiem i składnikami poprawiającymi trawienie, jako uzupełnienie kolacyjnego menu, powinien zaradzić w łagodny sposób na dolegliwości.</p>
<p>Bliźnięta</p>
<p>Miłość: Zamiast czekać na cud, zacznij dbać o swoje uczucia i relacje. Wykorzystaj swoje atuty, postaraj się ocieplić atmosferę wokół siebie. Więcej zyskasz w oczach partnera lub potencjalnego partnera pomocą w rozwiązywaniu jego problemów i dobrym słowem, niż tylko czczym gadaniem.</p>
<p>Praca: Perspektywicznie spojrzyj na obecną sytuację. Twoje sprawy zawodowe wymagają odwagi i gotowości na zetknięcie się z tym, co nowe. Stare koncepcje już spełniły swoją rolę, pora zmodernizować je i poszerzyć obszary działania, wykorzystać zdobytą wiedzę do realizacji kontraktów dających nowe możliwości.</p>
<p>Finanse: Twoim finansom nic nie zagraża, zbierasz teraz efekty swojej pracy. Pamiętaj tylko, że podjęte teraz działania będą decydujące dla stabilizacji materialnej w przyszłości. Jeśli od dłuższego czasu zajmujesz się jakimś zleceniem – doprowadź sprawy do końca. Nie martw się tym, że ktoś może przy okazji zarobić za dużo, nie ma to związku z Tobą, zadbaj lepiej, byś Ty sam nie stracił swojego potencjalnego zysku.</p>
<p>Zdrowie: Na problemy z niestrawnością po wysoko kalorycznym posiłku zastosuj łyżeczkę sproszkowanego kminku i majeranku, popij je wodą, lub dodaj do posiłku. Potem koniecznie wybierz się na spacer, świeże powietrze jest dobre na wszystko.</p>
<p>Rak</p>
<p>Miłość: Wiele wyjaśni się w sprawach sercowych i towarzyskich, dotrą do Ciebie nowe wiadomości, ułatwiające Ci zrozumienie ostatnich rozterek. Weź tylko pod uwagę, że sam chronisz granice prywatności i Twojego związku. Jeśli o tym pamiętasz - urzeczywistniają się odpowiedzi na Twoje modlitwy i partner spełni Twoje oczekiwania !</p>
<p>Praca: Raki powinny zwrócić większą uwagę na osoby ze swojego otoczenia zawodowego. Nie wszyscy są Ci życzliwi, a ich podpowiedzi mogą pokrzyżować Twoje plany. Jeśli masz do podjęcia decyzje o strategicznym znaczeniu dla Twojej dalszej pracy, rozważ na nowo wszystkie okoliczności, spójrz na sprawy z innego punktu widzenia.</p>
<p>Finanse: Oszczędności Ci teraz nie przybędzie, choć na bieżące wydatki znajdą się wolne środki. Czyjaś zawiść czy zazdrość może spowodować na pewien czas Waszą niestabilność materialną, ale trochę sami powodujecie takie niezdrowe sytuacje, snując opowieści w stylu „gdybym był bogaty” .</p>
<p>Zdrowie: Możliwe niedomagania układu pokarmowego. Pojawiające się dolegliwości ze strony żołądka może złagodzić napar z siemienia lnianego, ale to nie zastąpi interwencji lekarza. Zapisz się więc na wizytę w dogodnym dla Ciebie terminie po pierwszych niepokojących objawach.</p>
<p>Lew</p>
<p>Miłość: Choć raz w tym tygodniu pozwól sobie na wieczorne lenistwo, czasem dobrze jest nie robić nic, zwłaszcza po wyczerpującym, stresującym dniu. Oby tylko nie odbyło się to kosztem domowników, raczej zadbaj o wspólny relaks. Tydzień sprzyja umacnianiu istniejących więzi, ale też nabieraniu zaufania i otwieraniu się na siebie osób zaczynających budować swoje związki.</p>
<p>Praca: Przestrzeń wokół spraw zawodowych stanie się jasna i przejrzysta - już nie musisz się osłaniać - graj w otwarte karty. Uważnie formułuj jednak myśli, spisuj protokoły czy chociaż notatki z prowadzonych rozmów i uzgadniajcie je ze wszystkimi uczestnikami negocjacji. To korzenie długofalowego powodzenia, bowiem rzetelna umowa jest jak urodzajny grunt - to gwarancja przyszłych dobrych plonów. Lwy szukające nowego zatrudnienia powinny pamiętać, że pracę trzeba polubić, inaczej będziecie się męczyć całe życie.</p>
<p>Finanse: Z powodzeniem możesz realizować teraz wszystkie swoje zamierzenia, to czas spełnienia pragnień i rozwiązywania dotychczasowych problemów finansowych.</p>
<p>Zdrowie: Rozlegające się dziś Twoje: A psik! I odpowiedzi: na zdrowie, mogą świadczyć o zbyt szeroko otwartym oknie podczas snu. Noce są już niestety chłodne, wręcz mroźne i warto o tym pamiętać.</p>
<p>Panna</p>
<p>Miłość: W sprawach sercowych nie zajdą w tym tygodniu jakieś większe zmiany. Stabilizacja rodzinna to azyl, do którego się wraca po trudach dnia, daje nowe siły do przezwyciężania trudności codziennego życia. Jeśli jesteś singlem, nie zadręczaj się czarnymi myślami, zrozumiesz przyczyny swojej obecnej sytuacji, gdy wszystko się wyjaśni.</p>
<p>Praca: Panny zaczną wreszcie zbierać dobre wiadomości. Uda Ci się pomyślnie załatwić pewną trudną sprawę. Nowe wyzwania i pokonywanie ich staje się przyjemnością, gdyż daje perspektywę dostatku finansowego i zapewnienie bytu rodzinie. I tak koło się zamyka.</p>
<p>Finanse: Nie daj się namówić na zakupy rzeczy, do których nie masz przekonania. Dobrze zastanów się tez, zanim pożyczysz komuś pieniądze, podawany termin ich zwrotu z pokaźnym zyskiem dla Ciebie - to obietnica bez pokrycia.</p>
<p>Zdrowie: Całodzienne stresy złagodzisz znakomicie kwadransem spędzonym na fotelu masującym, z programem relaksacyjnym.</p>
<p>Waga</p>
<p>Miłość: Będziesz silnie działać na płeć przeciwną. Zadbaj o dobrą atmosferę w relacjach i nie psuj jej tylko dlatego, że coś Ci nie wyszło. Naucz się panować nad swoimi emocjami. Przełam swą nieśmiałość i odważnie wyrażaj swoje zdanie, a własne słabości pokonaj śmiechem.</p>
<p>Praca: Nie igraj z ogniem, nie zachowuj się jak dyktator, pokrywający bezradność bezwzględnością. Kierując ważnym przedsięwzięciem wykorzystaj opinie ludzi będących dla Ciebie autorytetem. Unikaj tylko tych, którzy zbytnio Ci schlebiają, nie są szczerzy w swym zachowaniu.</p>
<p>Finanse: Niezbyt dobry tydzień pod względem finansowym, zapasy gotówki wyczerpują się, a na nowe wpływy trzeba jeszcze poczekać. Pozostaje zacisnąć pasa i przeczekać najbliższe dni, ograniczając się do najniezbędniejszych wydatków.</p>
<p>Zdrowie: Oczyść atmosferę wokół siebie, zacznij pić jakąś herbatkę antystresową, jesteś ostatnio nie do wytrzymania, sama dobrze o tym wiesz.</p>
<p>Skorpion</p>
<p>Miłość: Uważaj o czym myślisz! Prawo przyciągania mówi: skupiamy wokół siebie ludzi myślących podobnie jak my. Osoby w związkach, gdzie dominują zmysły, zapragną odmiany, zatęsknią za partnerami i relacjami uczuciowymi. Osoby, których drogi rozeszły się kiedyś z przyczyn innych, niż brak uczuć, mogą mieć nadzieję na czułe pojednanie.</p>
<p>Praca: Można by powiedzieć, że dziś masz nie dwa wyjścia z sytuacji, a co najmniej trzy. Nie podejmuj pochopnie decyzji, ale też uważaj, byś nie zagubił się w analizie sytuacji i wyboru drogi. W rozmowach skup się na konkretach, mgliste wizje doprowadzą do niejasnych obietnic. Unikaj łamania prawa oraz nadużywania zaufania tych, na współpracy z którymi Ci zależy.</p>
<p>Finanse: Będziesz mieć szczęście do pieniędzy, możliwe premie, podwyżki czy dodatkowe zyski. Opanuj jednak swoje tendencje do skąpstwa czy chciwości, nie udawaj biedniejszego, niż jesteś. Narzekania nie zwrócą niczyjej uwagi, nie przyniosą zamierzonych efektów i znajdziesz się w punkcie wyjścia.</p>
<p>Zdrowie: Dbaj o formę fizyczną, by jak najdłużej zachować uzyskaną latem dobrą kondycję. Wprowadź też do codziennej diety pieczywo z ziarnami, może chleb z ziarnami dyni spełni Twe oczekiwania smakowe ?</p>
<p>Strzelec</p>
<p>Miłość: Wszyscy jesteśmy dla siebie nauczycielami, nie każdy umie być uczniem, przyjmij ten fakt ze spokojem. W Twoich relacjach partnerskich pojawiają się zmiany, które trudno jednoznacznie określić jako dobre lub złe. Skupiasz wokół siebie wielu ludzi, z jednymi się przemówisz, ale ktoś inny może okazać Ci dowody sympatii. Zrób coś tylko dla przyjemności czy wykorzystaj dobry nastrój partnera czy przyjaciela, ale nie zapominaj też o obowiązkach.</p>
<p>Praca: Powiedziałeś i zrobiłeś swoje, teraz pora by inni odkryli swój potencjał i wykorzystali możliwości. Nie cenisz tego, co łatwo Ci przychodzi? Błąd, nie zawsze musisz harować, czasem wystarczy wysiłek intelektualny. Pracuj teraz indywidualnie nad wdrożeniem swoich pomysłów w życie. Nie martw się, przyjdzie czas, że dostrzeżesz wyniki swych działań i będziesz miał powody do zadowolenia.</p>
<p>Finanse: Twoje finanse kształtują się teraz w dolnej strefie stanów średnich. Ktoś nadużył Twego zaufania, nie dotrzymał terminów, ale miałeś sygnały, że może tak się stać. Teraz nie podejmuj pochopnych decyzji, przeczekaj spokojnie kilka najbliższych dni.</p>
<p>Zdrowie: Unikaj zimnych napojów, masz skłonności do przeziębienia gardła, a ból migdałów najmniej jest Ci teraz potrzebny. Może polubisz rozgrzewającą herbatę z miodem i imbirem?</p>
<p>Koziorożec</p>
<p>Miłość: Wierność stereotypom jest zdradą rozwoju. Przyjdzie Ci przekonać się, że każda przyjemność ma swoją cenę. Staraj się nie izolować od ludzi, Twoja nieśmiałość może być odebrana jako zadzieranie nosa. W stałych relacjach uczuciowych powiało nudą czy skostnieniem, postaraj się ożywić Waszą relację. Może wspólna kąpiel z masażem wniosłaby coś nowego?</p>
<p>Praca: Wiedza i umiejętności same w sobie, bez odpowiedniego działania, mogą okazać się tylko balastem, nie przyniosą też sukcesu czy uznania w szerokim tego słowa znaczeniu. Kiedy się powiedziało A, trzeba też powiedzieć B i jeszcze postawić kropkę nad i. Przestań dreptać w miejscu, rusz do przodu i zacznij pracować nad nowymi pomysłami.</p>
<p>Finanse: Widać większe wydatki, ale zapewne będziesz musiał zainwestować w siebie samego. Koziorożce, które odważą się w końcu wykorzystać „na pełny gwizdek” wszystkie swoje możliwości - osiągną wkrótce tak upragnioną stabilizację materialną i nie tylko.</p>
<p>Zdrowie: Zmarzłeś w nogi, pomimo, jeszcze mamy kalendarzową jesień? Zamiast narzekać - włóż na kilka minut nogi do ciepłej wody z solą, zapobiegniesz co najmniej nieprzyjemnym objawom przeziębienia.</p>
<p>Wodnik</p>
<p>Miłość: Zapanuj nad swoją manią wielkości, zaakceptuj siebie takim, jaki jesteś naprawdę. Nie musisz wciąż się sprawdzać, potwierdzać swoją wartość i doskonałość. Pamiętaj, że dom, to nie tylko duże i drogie mieszkanie, ale również ładne i funkcjonalne, a wszyscy domownicy muszą się w nim dobrze czuć. Uporządkowanie myśli i uczuć pozwoli wprowadzić nową jakość życia na wszystkich płaszczyznach.</p>
<p>Praca: Wodniku, tak zaplanuj swój czas, by znaleźć dziś miejsce i na seks, i na biznes, otwórz się na pojawiające się możliwości, wykaż się dodatkowo odrobiną inicjatywy - wykorzystasz z powodzeniem na dłużej nowe sposoby zarabiania pieniędzy, a nie tylko przez chwilę.</p>
<p>Finanse: Problemy finansowe Ci nie grożą. Opanuj jednak swoje skłonności do nadmiernego gromadzenia majątku, to nie przezorność, lecz pażerność kieruje ostatnio Twoimi działaniami.</p>
<p>Zdrowie: Nie da się przejść między kropelkami deszczu? Parasol noś i przy pogodzie, a unikniesz przemoczenia. W chłodne dni po powrocie do domu gorąca herbata z sokiem malinowym będzie mieć podwójne znaczenie: i nastrój Ci poprawi, i profilaktyczne działanie mieć będzie.</p>
<p>Ryby</p>
<p>Miłość: Nie bądź dziś zbyt tajemnicza, możesz być źle zrozumiana przez innych. Decyduj się tylko na takie kompromisy w życiu, po których nie będziesz miała kaca moralnego. Raczej wykorzystaj swoje niekonwencjonalne zachowanie, intuicję i artystyczną duszę, by wieczorne listopadowe spotkania na długo pozostały w Waszej pamięci.</p>
<p>Praca: Rybo, otwórz się na nowe doświadczenia zawodowe. Weź odpowiedzialność za własne życie i samodzielnie podejmuj decyzje. W kontrowersyjnych dyskusjach pamiętaj, że kto ma władzę, ten ma rację, gdyż zarządzanie wiąże się z odpowiedzialnością. Czy chciałabyś odpowiadać za czyjeś zobowiązania zawodowe? Stój na własnych nogach, miej na karku własną głowę i polegaj na własnym osądzie.</p>
<p>Finanse: Idziesz teraz po linii najmniejszego oporu, nie masz ochoty niczego zmieniać? W tym tygodniu chyba masz rację, że tak postępujesz. Trzymaj jednak delikatnie rękę na pulsie i w przypadku wątpliwości – zachowaj zdrowy rozsądek.</p>
<p>Zdrowie: Powiedzenie "zdrów jak ryba" świetnie pasuje dziś do Ciebie. „Zagraża” Ci przypływ sił witalnych znakomicie poprawi Ci nastrój, a nawet przy symptomach choroby - oznacza to powrót do zdrowia.</p>
<p>Horoskop tygodniowy 21 - 27 listopada 2011 opracowała Dominika .</p>
<p>OCEŃ</p>
<p></p>