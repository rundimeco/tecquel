<p>Wkrocz ze swoim dzieckiem do zaczarowanego świata baletu!</p>
<p>Książka Jezioro łabędzie i kolejne tomy z serii Bajki Baletowe udowadniają, że balet to wspaniała przygoda dla dzieci i dorosłych, że warto zgłębić jego tajniki i nie jest to wcale trudne. Dzięki lekturze poszczególnych książek z serii, zarówno dziecko, jak i rodzic zupełnie niepostrzeżenie dowiadują się wielu ciekawych faktów dotyczących tej wyjątkowej sztuki, jej tajników i sekretów, a jednocześnie otrzymują w każdym tomie wspaniałą i pięknie ilustrowaną baśń do wspólnej lektury.</p>
<p>Seria książek dla dzieci Bajki Baletowe łączy dwie idee. Pierwszą, podstawową jest przybliżenie dzieciom, a także ich rodzicom, pięknego świata sztuki baletowej. Większość klasycznych baletów opiera się na znanych baśniach lub opowieściach fantastycznych, które śmiało można zaprezentować najmłodszym czytelnikom w formie bajki. Tom rozpoczynający serię opowiada niemiecką baśń, która stała się kanwą dla stworzenia baletu Jezioro łabędzie. Choć to „balet baletów” i niemal każdy z nas kojarzy go z ubranymi na biało tancerkami, a nawet potrafi zanucić „taniec małych łabędziątek”, to już o wiele mniej osób wie, o czym tak naprawdę opowiada dzieło Piotra Czajkowskiego. Bajce o księciu Zygfrydzie zakochanym w księżniczce Odetcie zaklętej w łabędzia spisanej przez Tadeusza Rybickiego towarzyszą lekkie i nastrojowe ilustracje autorstwa Klaudii Polak-Szewczyk. To kolejny walor tej publikacji – książki nie atakują krzykliwymi okładkami. Narracja rysunków podąża za opowieścią i muzyką, swobodna kreska pozostawia miejsce dla dziecięcej wyobraźni. Seria stawia sobie bowiem i cel drugi – pielęgnować i kształtować wrażliwość dzieci, o której zapominamy często ulegając modzie na wszystko, co hałaśliwe i jaskrawe.</p>
<p>Bajce towarzyszy część merytoryczna pióra Katarzyny Gardziny, w której w przystępny dla dzieci sposób opowiedziano nie tylko, jak powstało Jezioro łabędzie i kim byli jego twórcy – Piotr Czajkowski i Marius Pepita, ale także jak oglądać balet. Kilka prostych wskazówek – jak śledzić akcję, jak przygotować dziecko do wizyty w teatrze i na co zwrócić uwagę oglądając spektakl – mogą bardzo pomóc początkującym, małym widzom. Dzięki nim świat baletu wydaje się nagle zrozumiały i już zupełnie nie tajemniczy. Wiedzę czytelników uzupełnia słowniczek pojęć z zakresu tańca, baletu i muzyki klasycznej oraz tablice prezentujące podstawowe pozycje baletowe wraz z opisami. Stąd już krok do fascynacji małego czytelnika tańcem klasycznym i pierwszych samodzielnych prób przed domowym lustrem… W kolejnych tomach dzieci znajdą zachętę do tańca, taniec może być przecież znakomitym zamiennikiem sportu w życiu dzieci i dorosłych, kształtować nie tylko elegancję i płynność ruchów, ale także trenować ciało i dzięki temu pomagać w utrzymaniu dobrej kondycji.</p>
<p>Drugą książką z serii jest popularna baśń Dziadek do orzechów (ukaże się jeszcze w tym roku 2011), na której osnuto drugi chyba co do popularności balet klasyczny, żelazną pozycję repertuarową wszystkich teatrów baletowych w okresie Bożego Narodzenia. Akcja opowieści rozgrywa się właśnie w noc wigilijną, a głównym bohaterem jest zaczarowany prezent, który mała Klara odkrywa pod choinką. Podobnie jak w pierwszym tomie czytelnicy znajdą tu esej o powstaniu Dziadka do orzechów i trochę wspomnień jak w tamtych odległych czasach wychowywano dzieci, biografie twórców, słowniczek oraz tablice, na których tym razem zaprezentowano ubiory tancerzy baletowych.
[Studio Blok]</p>
<p>Patron serii: Teatr Wielki Opera Narodowa Polski Balet Narodowy
Patroni medialni: Bluszczyk, Radio PIN, Kulturaonline.pl, We-dwoje.pl, Mini-kultura.pl Jezioro łabędzie, I tom z serii książek dla dzieci Bajki Baletowe Dziadek do orzechów, II tom z serii książek dla dzieci Bajki Baletowe
Tekst: Katarzyna K. Gardzina, Tadeusz Rybicki
Ilustracje: Klaudia Polak-Szewczyk
Rok wydania: 2011
Wydawnictwo Studio Blok www.studioblok.pl www.bajkibaletowe.pl</p>
<p>Skomentuj Wkrocz ze swoim dzieckiem do zaczarowanego...</p>
<p>Komentarze (0) - Wkrocz ze swoim dzieckiem do zaczarowanego...</p>
<p>Brak komentarzy do Wkrocz ze swoim dzieckiem do... - rozpocznij dyskusję i dodaj komentarz</p>
<p>Podobne do Wkrocz ze swoim dzieckiem do zaczarowanego...</p>
<p>Nie starasz się, a tyle za to płacęRozpowszechnia się moda na posiadanie wszechstronnie uzdolnionego malucha, władającego minimum dwoma językami, grającego na pianinie, znającego postawy baletu i karate. Powoduje to, że rośnie nam pokolenie...więcej</p>
<p>Siła przyjaźni w świecie Disneya -...Szop Miko, krab Sebastian, małpka Abu, wiewiórka Pip i inne disneyowskie zwierzątka, choć pozornie są różne, w gruncie rzeczy coś je łączy – są przyjaciółmi głównych bohaterów oraz najbardziej zabawnymi...więcej</p>
<p>Śpię z dzieckiem. Moja decyzja!Spanie w łóżku z dzieckiem dla jednych rodziców jest przyjemnością, dla innych tylko udogodnieniem, a jeszcze inni uważają to za horror. Od dawien dawna istnieją zwolennicy i przeciwnicy spania z dzieckiem.więcej</p>
<p>Zabawy z dzieckiemW co się bawić z dzieckiem, by oderwać je od telewizora lub komputera? Jak można się bawić w domu? Co robić w poczekalni? Jakie zabawy są dobre na podróż? Co zaproponować dziecku na świeżym powietrzu? Co można razem...więcej</p>
<p>Chcesz być dobrym ojcem? Nie popełniaj...Każdy chciałby być supertatą! Ale nie każdemu się to udaje... Zastanawiałeś się kiedyś dlaczego tak często kłócisz się ze swoim dzieckiem? Myślisz, że jesteś w porządku? Być może źródło popełnianych błędów tkwi w tobie!więcej</p>